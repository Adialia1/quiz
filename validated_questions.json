[
  {
    "question": "קארי היא דירקטורית וחברת ועדת הביקורת בחברה הציבורית \"נדל\"ן העיר הגדולה\" בע\"מ (\"החברה\"). על סדר יומה של ועדת הביקורת של החברה מובאת לאישור עיסקה לרכישת שלושה מגרשי חניה גדולים במתחם מסחר שבבעלות אחותה של קארי (\"העיסקה\"). העיסקה חייבת באישור ועדת הביקורת ודירקטוריון החברה. בחברה מכהנים חמישה דירקטורים, מתוכם שני דירקטורים חיצוניים.\n\nבנסיבות המתוארות, איזה מן ההיגדים הבאים הוא הנכון ביותר ?",
    "options": {
      "A": "קארי אינה רשאית להיות נוכחת בדיון ולהשתתף בהצבעה בעניין אישור העיסקה בדיונים בוועדת הביקורת ובדירקטוריון.",
      "B": "קארי רשאית להיות נוכחת בדיונים של ועדת הביקורת והדירקטוריון בעניין אישור העיסקה, אך היא רשאית להשתתף בהצבעה בנושא זה רק בדיון בדירקטוריון.",
      "C": "קארי רשאית להיות נוכחת בדיונים של ועדת הביקורת והדירקטוריון בעניין אישור העיסקה, אך היא רשאית להשתתף בהצבעה בנושא זה רק בדיון בוועדת הביקורת.",
      "D": "קארי רשאית בכל מקרה להיות נוכחת בדיונים בעניין אישור העיסקה בוועדת הביקורת ובדירקטוריון, אך היא לא רשאית להשתתף בהצבעות בדיונים אלה בשום מקרה.",
      "E": "קארי רשאית בכל מקרה להשתתף בדיונים בעניין אישור העיסקה בוועדת הביקורת ובדירקטוריון, והיא רשאית גם להשתתף בהצבעות בדיונים אלה, כל עוד קולה אינו מהווה קול מכריע במקרה בו מספר הקולות בעד ונגד אישור העיסקה שווה."
    },
    "correct_answer": "A",
    "page_number": 3,
    "question_number": 2
  },
  {
    "question": "לפניכם תיאורי ארבע פעולות של חברות:\n    I חברה העבירה מגרש בשווי 12 מיליון ש\"ח שבבעלותה, אל בעל המניות היחיד בה,\n    תמורת 7 מיליון ש\"ח.\n    II חברה בת של חברת \"נכסים מדהימים\" בע\"מ רכשה מניות של \"נכסים\n    מדהימים\" בע\"מ.\n    III חברה נתנה מניות הטבה לבעל מניות מכוח זכותו כבעל מניה.\n    IV חברת \"נכסים מדהימים\" בע\"מ העמידה לצד שלישי מימון לרכישת מניות של\n    \"נכסים מדהימים\" בע\"מ.\n\nלפי חוק החברות, איזו/אילו מן הפעולות הנ\"ל מתארת/ות פעולה שהיא בגדר \"חלוקה\"?",
    "options": {
      "A": "פעולה I בלבד.",
      "B": "פעולה III בלבד.",
      "C": "פעולות II ו- III בלבד.",
      "D": "פעולות II,I ו- IV בלבד.",
      "E": "פעולות 1 ו- III בלבד."
    },
    "correct_answer": "D",
    "page_number": 4,
    "question_number": 4
  },
  {
    "question": "מנהל תיקים בחברת ניהול תיקים גדולה שם לב לכך שבחשבון לקוח המנוהל על ידו בוצעו בשבוע האחרון מספר פעולות משיכה שנחזו בעיניו כחריגות, במסגרתן משך הלקוח כספים בסמוך לאחר הפקדתם, באופן החורג ממהלך העסקים הרגיל בחשבון זה.\n\nבנסיבות המתוארות, אילו מן ההיגדים הבאים הוא הנכון ביותר ?",
    "options": {
      "A": "מנהל התיקים רשאי לדווח על העניין לרשות לאיסור הלבנת הון ומימון טרור, ואינו חייב לקבל לצורך כך את אישור הלקוח, אלא עליו להודיע ללקוח מיד לאחר שהחליט לדווח.",
      "B": "מנהל התיקים חייב לדווח על העניין לרשות לאיסור הלבנת הון ומימון טרור, ואינו חייב לקבל לצורך כך את אישור הלקוח, אלא עליו להודיע ללקוח מיד לאחר הדיווח.",
      "C": "מנהל התיקים רשאי לדווח על העניין לרשות לאיסור הלבנת הון ומימון טרור, ואסור לו להודיע ללקוח אם החליט לדווח.",
      "D": "מנהל התיקים חייב לדווח על העניין לרשות לאיסור הלבנת הון ומימון טרור, ואסור לו להודיע ללקוח על הדיווח.",
      "E": "מנהל התיקים רשאי לדווח על העניין לרשות לאיסור הלבנת הון ומימון טרור, והוא חייב לקבל לצורך כך את אישור הלקוח לפני הדיווח."
    },
    "correct_answer": "D",
    "page_number": 5,
    "question_number": 5
  },
  {
    "question": "איזה מן ההיגדים הבאים הוא הנכון ביותר ביחס להבדל בין קרן נאמנות פתוחה וקרן נאמנות סגורה ?",
    "options": {
      "A": "קרן נאמנות פתוחה רשאית להחזיק במניות בשיעור גבוה מ- 50% משווי נכסי הקרן, בעוד שקרן נאמנות סגורה רשאית להחזיק במניות בשיעור שלא יעלה על 50% משווי נכסי הקרן בלבד.",
      "B": "המחיר שבו ניתן לקנות יחידות בקרן נאמנות פתוחה מחושב על-ידי מנהל הקרן על-פי השווי הנקי של נכסי הקרן, בעוד שהמחיר שבו אפשר לקנות יחידות של קרן נאמנות סגורה הוא על פי הביקוש וההיצע ליחידות הקרן במסחר בבורסה.",
      "C": "הרווחים הנוצרים בקרן נאמנות פתוחה חייבים כולם במס, בעוד שרווחים מסוימים הנוצרים בקרן נאמנות סגורה פטורים ממס.",
      "D": "קרן נאמנות פתוחה רשאית להחזיק במטייח ללא הגבלה, בעוד שקרן נאמנות סגורה אינה רשאית להחזיק במטייח כלל.",
      "E": "קרן נאמנות פתוחה רשאית להחזיק בניירות ערך זרים ללא הגבלה, בעוד שקרן נאמנות סגורה רשאית להחזיק בניירות ערך זרים בשיעור של עד 15% משווי נכסי הקרן בלבד."
    },
    "correct_answer": "B",
    "page_number": 5,
    "question_number": 7
  },
  {
    "question": "לפניכם שלושה היגדים המתייחסים לאסיפת מחזיקים:\nI \"אסיפת מחזיקים\" היא אסיפה של מחזיקים בתעודות התחייבות של חברה מכלל הסדרות.\nII שינוי בשטר הנאמנות יכול להיעשות אם המחזיקים בתעודות ההתחייבות הסכימו בהחלטה שהתקבלה באסיפת מחזיקים, בתנאים הנקובים בחוק, או אם הנאמן שוכנע כי השינוי אינו פוגע במחזיקים בתעודות ההתחייבות (למעט שינוי של זהות הנאמן או שכרו בשטר הנאמנות, לשם מינוי נאמן במקומו של נאמן שהסתיימה כהונתו).\nIII החלטת מחזיקים להעמיד תעודות התחייבות לפירעון מיידי או לממש בטוחות, תתקבל באסיפת מחזיקים, בתנאים הנקובים בחוק.\n\nעל פי חוק ניירות ערך, איזה/אילו מן היגדים הנ\"ל נכון/ים?",
    "options": {
      "A": "היגד II בלבד.",
      "B": "היגד III בלבד.",
      "C": "היגדים II ו- III בלבד.",
      "D": "היגדים 1 ו- III בלבד.",
      "E": "כל ההיגדים."
    },
    "correct_answer": "C",
    "page_number": 6,
    "question_number": 9
  },
  {
    "question": "בהתייחס לחברה המתעתדת להנפיק את מניותיה לציבור לראשונה; איזה מן הפרטים הבאים היא לא חייבת לציין בתשקיף ?",
    "options": {
      "A": "פירוט דרכי השיווק וההפצה של מוצרי החברה.",
      "B": "פירוט מגמות מאקרו-כלכליות אשר צפויה להיות להן השפעה מהותית על החברה.",
      "C": "פירוט שמות הספקים בהם יש לחברה תלות.",
      "D": "פירוט הנכסים המהותיים שמכרה החברה מחוץ למהלך עסקיה השגרתי במהלך השנה האחרונה.",
      "E": "פירוט שמות עשרת הלקוחות שהכנסות החברה מהם במהלך השנה האחרונה הן הגבוהות ביותר."
    },
    "correct_answer": "E",
    "page_number": 6,
    "question_number": 10
  },
  {
    "question": "דנה היא יו\"ר דירקטוריון חברת \"חדי-קרן\" בע\"מ, אשר פירסמה תשקיף לקראת הנפקתה הראשונה לציבור. על התשקיף חתמו: דנה, מני, המשמש כמנכ\"ל החברה ודירקטור בחברה, ואפרים, המשמש כדירקטור בחברה. \"חן ושות'\" הוא משרד רואי חשבון אשר חתם על דוח רואה החשבון המבקר. לאחר הנפקת החברה, הסתבר שהחברה שכחה לפרט בתשקיף את תיאור עיקרי ההסכמים המהותיים שהחברה צד להם ואשר נערכו שלא במהלך העסקים הרגיל, ואת צורת ההתקשרות עם הספקים העיקריים של החברה ולציין את שמות הספקים שהחברה תלויה בהם.\nבנסיבות המתוארות, איזה מההיגדים הבאים הוא הנכון ביותר ביחס לפרטים החסרים?",
    "options": {
      "A": "הפרטים החסרים עשויים להיחשב כיפרט מטעה בתשקיףי; עשויה לחול אחריות רק על מני בשל כך שלא צוינו.",
      "B": "הפרטים החסרים אינם עשויים להיחשב כיפרט מטעה בתשקיף'; לא תחול אחריות על אף אחד מהגורמים המפורטים בשאלה בשל כך שלא צוינו.",
      "C": "הפרטים החסרים עשויים להיחשב כיפרט מטעה בתשקיףי; עשויה לחול אחריות רק על דנה ומני בשל כך שלא צוינו.",
      "D": "הפרטים החסרים עשויים להיחשב כ'פרט מטעה בתשקיף'; עשויה לחול אחריות רק על דנה, מני ואפרים בשל כך שלא צוינו.",
      "E": "הפרטים החסרים עשויים להיחשב כיפרט מטעה בתשקיףי; עשויה לחול אחריות על דנה, מני, אפרים, וייחן ושותייי בשל כך שלא צוינו."
    },
    "correct_answer": "D",
    "page_number": 7,
    "question_number": 11
  },
  {
    "question": "אגס הוא לקוח חדש של רימון, יועץ השקעות בעל רישיון. אגס הוא לקוח כשיר בעל תיק השקעות בשווי משמעותי, והוא מעוניין לדעת באילו תנאים, אם בכלל, מורשה רימון למסור לצדדים שלישיים מידע על צרכיו והנחיותיו של אגס, כפי שימסור אגס לרימון במהלך ההתקשרות, ועל עיסקאות שרימון ימליץ לאגס על ביצוען.\nבהקשר זה, איזה מן ההיגדים הבאים הוא הנכון ביותר ?",
    "options": {
      "A": "רימון רשאי למסור, לכל אדם, מידע על צורכיו והנחיותיו של אגס ועל עיסקאות שביצע עבורו, ובלבד שמסירת המידע כאמור היא לטובתו של אגס.",
      "B": "על רימון לשמור בסודיות את המידע שאגס מסר לו ביחס לצרכיו והנחיותיו, אך הוא רשאי לגלות לכל אדם אילו עיסקאות המליץ לאגס לבצע ואילו עיסקאות אגס ביצע בפועל.",
      "C": "רימון חב כלפי אגס בחובת סודיות, ואסור לרימון למסור מידע על צרכיו והנחיותיו של אגס ועל עיסקאות שביצע עבורו, אלא אם אגס ויתר בהסכם ביניהם במפורש על חובת הסודיות כלפיו.",
      "D": "אגס הוא לקוח כשיר ולכן רימון לא חב כלפיו בחובת סודיות, אלא אם הדבר צוין בהסכם ההתקשרות ביניהם.",
      "E": "רימון חייב למסור לכל אדם מידע על צרכיו והנחיותיו של אגס ועל עיסקאות שביצע עבורו, אם מסירת המידע כאמור היא לטובתו של אגס."
    },
    "correct_answer": "C",
    "page_number": 7,
    "question_number": 12
  },
  {
    "question": "איזו מן הפעולות הבאות היא פעולה מותרת למנהל תיקי השקעות ביחס ללקוח שאינו לקוח כשיר ?",
    "options": {
      "A": "חישוב שכרו של מנהל התיקים כך שמנהל התיקים יהא זכאי לקבל 0.5% מן הרווח שהלקוח יפיק בכל עיסקה.",
      "B": "חישוב שכרו של מנהל התיקים על פי מדרגות שכר, כך ששכר מנהל התיקים יעלה ב- 0.4% בכל פעם שיבוצעו מאה עיסקאות עבור הלקוח.",
      "C": "ביצוע עיסקאות עבור לקוחותיו בהוראה במרוכז.",
      "D": "קביעה בהסכם עם הלקוח כי מנהל התיקים רשאי לבצע עיסקאות בתיק הלקוח, שיגרמו לחריגה ממדיניות ההשקעה הקבועה בהסכם, כל עוד היקפן של עיסקאות אלה בכל חודש אינו עולה על מחצית משווי תיק ההשקעות של הלקוח.",
      "E": "מנהל התיקים רשאי להשתמש בכספים שבתיק הלקוח לצורך ביצוע עיסקאות ללקוחות אחרים, כל עוד יתרת תיק הלקוח תושב במלואה ללקוח בסופו של כל יום מסחר."
    },
    "correct_answer": "C",
    "page_number": 8,
    "question_number": 13
  },
  {
    "question": "איזו מן הנסיבות המתוארות להלן עשויה להעיד על פגם במהימנות של בעל רישיון?",
    "options": {
      "A": "ממצאים בהליכים משפטיים אזרחיים נגד בעל הרישיון בדבר הפרה, שנקבעו בהליך, גם אם במסגרתו לא ניתנה לבעל הרישיון האפשרות להציג את עמדתו.",
      "B": "בית משפט לענייני משפחה קבע כי בעל הרישיון לא עמד בתשלום מזונות לגרושתו.",
      "C": "פתיחת חקירה פלילית נגד בעל רישיון בחשד שהוא שיחד מפקח מטעם הוועדה המקומית לתכנון ובנייה להעלים עין מעבירות בנייה שביצע בעל הרישיון.",
      "D": "פיטורין של בעל הרישיון בעקבות ממצאים של מערכת ניטור הפעילות בעמדת המחשב שלו, המעידים כי בעל הרישיון בילה את מרבית זמנו בעבודה באתרי קניות ורשתות חברתיות.",
      "E": "אי עמידה של בעל הרשיון בתשלומי הלוואת המשכנתא שנטל לרכישת ביתו."
    },
    "correct_answer": "C",
    "page_number": 9,
    "question_number": 16
  },
  {
    "question": "רונן מעריך שמחיר המניות של חברות \"במבי\" ו\"ביסלה\", הנסחרות בבורסה לניירות ערך\nבתל אביב, יירד בחודשים הקרובים, ולכן ביקש מבנו עמית, המשמש מיופה כוח בחשבונו,\nלמכור את מניות \"במבי\" ו\"ביסלה\" שהוא מחזיק. למחרת עמית, שבשנה האחרונה ביצע\nמידי יום לפחות 3 פעולות רכישה או מכירה של ניירות ערך בבורסה, הזרים מחשבונו\nהפרטי הוראות רכישה של מניות \"במבי\" ו\"ביסלה\", ובמקביל הזרים הוראות מכירה של\nמניות \"במבי\" ו\"ביסלה\" מחשבונו של רונן. לאחר מכן, עמית ביטל את חלק מהוראות\nהרכישה, בעוד שחלק מההוראות הספיקו להיפגש לפני הביטול. הפעולות של עמית\nהשפיעו על שערי מניות \"במבי\" ו\"ביסלה\" ובאותו יום מניית \"במבי\" עלתה ב- 5% ומניית\n\"ביסלה\" עלתה ב- 7%. מהפעולות במניות \"במבי\" גרף עמית רווח של 300 אלף ש\"ח, בו\nהתחלק עם רונן. לעומת זאת, הפעילות במניות \"ביסלה\" הסבה לעמית הפסד של 350,000\nש\"ח.\n\nבנסיבות המתוארות, איזה מההיגדים הבאים הוא הנכון ביותר ?",
    "options": {
      "A": "עמית השפיע בדרכי תרמית על תנודות השער של מניות \"במבי\" ו\"ביסלה\".",
      "B": "עמית השפיע בדרכי תרמית על תנודות השער של מניית \"במבי\" בלבד, מכיוון שהעיסקה במניית \"ביסלה\" לא הניבה לו רווחים.",
      "C": "עמית לא הפר את חוק ניירות ערך, מכיוון שלא ביצע עיסקה מתואמת עם רונן.",
      "D": "עמית לא הפר את חוק ניירות ערך, מפני שכמשקיע מפוקח בשוק ההון, הוא רשאי לבצע עיסקאות שישפיעו על השער, אם היקף הרווחים או ההפסדים הכולל ביום מסחר אחד אינו עולה על 500 אלף ש\"ח.",
      "E": "עמית לא השפיע בדרכי תרמית על שערי המניות של \"במבי\" ו\"ביסלה\" מפני שרונן ביקש ממנו למכור את מניות \"במבי\" ו\"ביסלה\" שהיו ברשותו, ועמית לא הניע אותו למכור את המניות באמרה, בהבטחה או בתחזית שידע שהיא כוזבת או מטעה."
    },
    "correct_answer": "A",
    "page_number": 12,
    "question_number": 21
  },
  {
    "question": "נתונים לשאלות 22-23\n\nדילן הוא איש מפתח בחברה הציבורית \"בוורלי הילס נדל\"ן\" בע\"מ\" (\"החברה\"), והוא מועסק בחברה 18 שנים בתפקידים שונים, כאשר בעשור האחרון הוא משמש מנכ\"ל, ולחברה תלות מהותית בו. דילן הגיש לחברה הודעה על התפטרותו עקב מצבו הבריאותי. החברה פרסמה דיווח מיידי לציבור על התפטרות המנכ\"ל, ולאחר פרסום הדיווח צנח שער מניית החברה ב- 17%. ברנדה, חברתו לשעבר של דילן מימי ביה\"ס התיכון, שמרה איתו על קשר במשך השנים וידעה על חומרת מצבו הבריאותי. כמו כן, ידעה מתי בדיוק תיכנן להודיע לחברה על התפטרותו. ברנדה מכרה את כל מניות החברה שהחזיקה בתיק ההשקעות שלה יומיים לפני שדילן הגיש לחברה את הודעת ההתפטרות ופרסום הדיווח המיידי של החברה, אך לא גרפה רווח מן המכירה (היא מכרה את המניות במחיר בו קנתה אותן חודשיים קודם). לאחר פרסום הדיווח המיידי שלחה ברנדה הודעה לאחיה, ברנדון: \"איזה מזל שמכרתי בזמן תראה מה קרה למניית בוורלי הילס אחרי שדילן התפטר!\". לאחר מספר ימים, שוחח ברנדון עם חברתו לשעבר, קלי, ואמר לה \"אז מה אם מניית בוורלי הילס צנחה, בשוק ההון מה שיורד בסוף גם יעלה – זה דווקא זמן מעולה לקנות\". לאחר השיחה קלי קנתה את מניות החברה במחיר נמוך, ובהמשך החודש מכרה אותן ברווח משמעותי.\n\n22. איזה מההיגדים הבאים הוא הנכון ביותר בהתייחס לברנדה ?",
    "options": {
      "A": "ברנדה עשתה שימוש במידע פנים.",
      "B": "פעולתה של ברנדה הייתה נחשבת שימוש במידע פנים רק אם הייתה גורפת רווח ממכירת המניות.",
      "C": "פעולתה של ברנדה היתה נחשבת שימוש במידע פנים רק אם היתה עובדת בחברה או שהיתה קרובת משפחה של דילן.",
      "D": "ברנדה לא עשתה שימוש במידע פנים, מפני שעברו יותר מ- 30 ימים בין קניית המניות למכירתן.",
      "E": "ברנדה לא ביצעה שימוש במידע פנים, מכיוון שסיפרה לברנדון על המכירה רק לאחר ביצועה."
    },
    "correct_answer": "A",
    "page_number": 13,
    "question_number": 22
  },
  {
    "question": "דורין היא יועצת השקעות בעלת רישיון. מאז פרוץ משבר הקורונה, דורין נוהגת להמליץ ללקוחותיה על ביצוע עיסקאות בניירות ערך של חברות במגזר הביו-רפואה, וזאת לאור התשואה הגבוהה של מגזר זה בתקופת הקורונה וההתעניינות הרבה בחברות אלו בקרב משקיעים. תחילה דורין התייחסה לניירות ערך של חברות אלה כניירות ערך בסיכון מיוחד, מפני שבתשקיף שלהן צוין שההשקעה בניירות ערך כרוכה בסיכון מיוחד, ולכן דורין המליצה עליהם רק ללקוחות שסיווגה כלקוחות כשירים בהתאם לחוק הייעוץ. אולם לאחר שחלפו יותר משנתיים מתאריך התשקיפים של חברות אלה, דורין הגיעה למסקנה שההשקעה בחברות אלה כבר לא טומנת בחובה סיכון מיוחד ולכן החליטה לייעץ על ניירות ערך של חברות במגזר הביו-רפואה גם ללקוחות שאינם כשירים.\n\nבנסיבות המתוארות, איזה מההיגדים הבאים הוא הנכון ביותר ?",
    "options": {
      "A": "כל עוד לא חלפו שנתיים ממועד התשקיף, דורין רשאית לייעץ על ניירות הערך של חברות במגזר ביו-רפואה ללקוחות כשירים בלבד, אך לאחר שנתיים ניתן לייעץ גם ללקוחות שאינם כשירים.",
      "B": "כל עוד מדובר בניירות ערך בסיכון מיוחד, דורין רשאית לייעץ על ניירות ערך אלה רק ללקוחות שהיקף ההשקעות שלהם עולה על 12 מיליון שייח, ואשר נתנו הסכמה מראש בכתב לעיסקאות הכרוכות באותו סוג סיכון.",
      "C": "דורין היתה רשאית לייעץ על ניירות ערך של חברות במגזר ביו-רפואה גם ללקוחות שלא סיווגה ככשירים, אך אם טרם חלפו שנתיים מתאריך התשקיף, והסיכון עודנו קיים, היה עליה לייעץ ללקוח כזה לאחר שתודיע לו מהו הסיכון.",
      "D": "דורין היתה רשאית לייעץ על ניירות ערך של חברות במגזר ביו-רפואה גם ללקוחות שלא סיווגה ככשירים בהתאם לחוק הייעוץ רק אם הלקוח ביקש באופן ברור המלצה על ניירות ערך של חברות בתחום זה.",
      "E": "דורין היתה צריכה לפנות לרשות ניירות ערך לקבל אישור פרטני לייעץ על ניירות ערך כאשר היא מצויה בניגוד עניינים."
    },
    "correct_answer": "C",
    "page_number": 14,
    "question_number": 24
  },
  {
    "question": "חברת \"ניצוצות\" בע\"מ (\"ניצוצות\") הינה חברה ציבורית שמניותיה נסחרות בבורסה\nלניירות ערך בתל אביב. ניצוצות עוסקת בתחום העיבוד והסחר ביהלומים. בשנתיים\nהאחרונות חלו טלטלות רבות בשער המניה של ניצוצות, והמגמה הכללית הינה כלפי מטה,\nכלומר, שער המניה ירד בצורה משמעותית ביחס לשער בו עמדה המניה לפני שנתיים.\nמשה עובד כסמנכ\"ל המכירות בניצוצות בחמש השנים האחרונות, ומתגורר בעיר אנטוורפן\nשבבלגיה. חלק ניכר מן התגמול שקיבל במהלך כהונתו, ניתן במסגרת תוכנית אופציות\nלעובדים. כל האופציות שהוענקו למשה מצויות \"מחוץ לכסף\", בשל שערה הנמוך של\nהמניה.\nמרים, אחותו של משה, הינה יועצת השקעות בעלת רישיון. במסגרת פגישה שקיימה מרים\nעם לקוח שלה, המליצה מרים ללקוח להשקיע סכום נכבד במניות ניצוצות. מרים הניחה\nבפני הלקוח קלסר עבה ובו מסמכים רבים, הכוללים סקירות שוק גלובאליות על שוק אבני\nהחן בכלל ושוק היהלומים בפרט, סקירות עומק על מגמות אופנה בתחום אבני החן,\nסקירות על מאמצי כריית יהלומים באפריקה ואנליזות על חברות יהלומים שמניותיהן\nנסחרות בבורסות של הונג-קונג, לונדון, בריסל, ניו יורק ותל אביב. בין יתר המסמכים\nבקלסר היה גם מסמך בו נכתב כי למרים קיים ניגוד עניינים הנובע מקירבתה לסמנכ\"ל\nבחברת ניצוצות. הלקוח התרשם מאוד מהיקף החומרים, אף כי לא עיין בהם, ושאל את\nמרים האם היא ביצעה את המחקר בעצמה. מרים השיבה לו כי \"תמיד נמשכתי לעולם\nהיהלומים, זה תחום שמעניין אותי באופן אישי\". הלקוח השיב: \"וואו, אני השתכנעתי\".\nבתום הייעוץ, מרים החתימה את הלקוח על מסמך המסכם את הייעוץ, בו נכתב כי למרים\nקיים ניגוד עניינים בקשר לייעוץ לרכישת המניה של חברת ניצוצות. בהתאם למסוכם\nבפגישה, רכש הלקוח מניות של ניצוצות בהיקף של 30,000 ש\"ח.\n\nבנסיבות המתוארות, איזה מן ההיגדים הבאים הוא הנכון ביותר ?",
    "options": {
      "A": "מרים אינה רשאית להעניק יעוץ השקעות בתחומים בהם קיים לה עניין אישי.",
      "B": "מרים הפרה לכאורה את חובת האמון והזהירות שלה כלפי הלקוח.",
      "C": "השקעה בתחום אבני החן אינה בגדר השקעה בניירות ערך או בנכסים פיננסיים, ולפיכך\nחוק הייעוץ אינו חל על מרים.",
      "D": "אין פסול בפעולתה של מרים, משום שהיא יועצת השקעות ולא מנהלת תיקים, ועל כן\nההחלטה האם לרכוש את המניה או לא, נתונה בידי הלקוח.",
      "E": "אם שווי השוק של ניצוצות עולה על 200 מיליון דולר, פעולתה של מרים אינה בגדר\n\"ייעוץ השקעות\"."
    },
    "correct_answer": "B",
    "page_number": 15,
    "question_number": 25
  }
]